u2 (m)un-taš-dingir-gal ša-ak (md)hu-um-ban-nu-me-en-na-ki su-un-ki-ik an-[za-an] šu-šu-un-ka ta-ak-me u2-me tu4-ur hi-ih si-it-me u2-me šu-ul-lu-me-en-ka az-ki-it tu4-ur za-ah-ri [in-gi hi-e]n-ka in-ti-ik-ka a-gi si-ia-an (d)u2-pur-ku-pa-ak a-gi (d)ha-te-ri-iš-nu-me u2-pa-at hu-si-ip-me ka?-ap-na-ak ku-ši-ih (d)u2-pur-ku-pa-ak a-gi (d)ha-te-ri-iš-nu […] ka?-ap-na-ak si-ia-an pa-at-tah […] [pi-el] ki-it-ti-[im-ma] na-a me-[lu]-uk-ra hu-ut-ta-ak ha-li-ik u2-me (d)u2-pur-ku-pa-ak (d)ha-te-ri-iš-[…] li-ik-ri a-ah? du-uh? u2 sig-ra-tu4 ki-ik-ki-[…]